# การบ้านครั้งที่ 1

ให้เขียนคำสั่ง CLI ด้วย Linux Terminal ที่เรียนมาทั้งหมด

## 1. ls (ตัวอักษรแอลเอสติดกัน)
ย่อจากคำว่า list จึงเป็นคำสั่งที่ใช้แสดงรายการไฟล์และโฟลเดอร์ทั้งหมดที่อยู่บนไดเรกทอรีปัจจุบัน ซึ่งถ้าใช้คำสั่ง ls โดยไม่ได้ตามด้วยพารามิเตอร์ใดๆ ก็จะแสดงรายการเนื้อหาของไดเรกทอรีในรูปแบบย่อมาให้ แต่ถ้าต้องการให้แสดงข้อมูลเต็มๆ หรือไฟล์ใดเป็นพิเศษ ก็จะพิมพ์พารามิเตอร์ต่อท้ายในรูป ls (ออพชั่นที่ต้องการ) (ชื่อไฟล์) 
option ที่มักใช้กันใน ls คือ
-l จะแสดงผลลัพธ์แบบ Long Format ซึ่งจะแสดง Permission ของแฟ้มด้วย
-a จะแสดงแฟ้มข้อมูลทั้งหมด
-F จะแสดง / หลัง Directory และ * หลังแฟ้มข้อมูลที่ execute ได้ 
###### ตัวอย่างการใช้งาน
###### *ls -l*
###### *ls -al*
###### *ls -F adduser*

## 2. cd
ย่อมาจาก change directory (คำสั่งถอดมาจาก DoSที่คุ้นเคยกันเลย) จึงใช้ในการเปลี่ยนไปทำงานบนไดเรกทอรีอื่น แค่พิมพ์ cd ตามด้วยชื่อไดเรกทอรีที่ต้องการ หรือแม้แต่การออกมาอยู่ในไดเรกทอรีแม่ก่อนหน้า ด้วยการพิมพ์ว่า cd .. (เนื่องจากระบบคอมพิวเตอร์ แทนจุดสองจุดนี้เป็นชื่อไดเรกทอรีแม่ของไดเรกทอรีปัจจุบัน)
###### ตัวอย่างการใช้งาน
###### cd /etc [Enter] ไป Directory etc
###### cd ..[Enter] (ย้ายไปDirectoryอีก 1 ชั้น)

## 3. pwd
ย่อจาก Print Working Directory จึงเป็นคำสั่งไว้แสดงชื่อไดเรกทอรีปัจจุบัน

## 4. mkdir
ย่อจาก Make Directory จึงเป็นคำสั่งใช้สร้างไดเรกทอรีใหม่ เพียงพิมพ์mkdirตามด้วยชื่อไดเรกทอรีที่ต้องการสร้าง
โดย option ที่มักใช้กันใน mkdir คือ
-m จะทำการกำหนด Permissioin (ให้ดูคำสั่ง chmod เพิ่มเติม)
-p จะทำการสร้าง Parent Directory ให้ด้วยกรณีที่ยังไม่มีการระบุ directory ในที่นี้อาจเป็น relative หรือ absolute path ก็ได้
###### ตัวอย่างการใช้งาน
###### *mkdir /home*
###### *mkdir -p -m755 ~/้home/user1*

## 5. rmdir
ย่อจาก Remove Directory จึงเป็นคำสั่งใช้ลบไดเรกทอรี เพียงพิมพ์ rmdirตามด้วยชื่อไดเรกทอรีที่ต้องการลบ
โดย option ที่มักใช้กันใน mkdir คือ -p จะทำการลบ Child และ Parent Directory ตามลำดับ
directory ในที่นี้อาจเป็น relative หรือ absolute path ก็ได้
###### ตัวอย่างการใช้งาน
###### *rmdir /home*

## 6. cp
ย่อจาก Copy เป็นคำสั่งคัดลอกไฟล์ไปไว้ในโฟลเดอร์เป้าหมายที่ต้องการ เพียงพิมพ์ cpตามด้วยชื่อไฟล์ (กี่ไฟล์ก็ได้ ให้เว้นวรรคคั่น) แล้วตามด้วยชื่อโฟลเดอร์ แต่ถ้าต้องการคัดลอกทุกอย่างในไดเรกทอรี ทั้งไฟล์และไดเรกทอรีย่อย ให้ใช้ออพชั่น –r (ย่อจาก Recursive) ก่อนชื่อโฟลเดอร์ที่จะก๊อป และชื่อโฟลเดอร์ปลายทาง
###### ตัวอย่างการใช้งาน
###### *#cp test.txt /home/user1*

## 7. rm
ย่อจาก Remove ใช้ลบไฟล์ ซึ่งปกติลีนุกซ์จะมีการถามซ้ำให้แน่ใจ แต่ถ้ารำคาญก็ให้ใส่ออพชั่น –f (ย่อจาก force) ส่วนการใช้ออพชั่น –r จะเป็นการลบไดเรกทอรีและทุกอย่างที่อยู่ในนั้นด้วย ดังนั้นถ้าใช้ออพชั่นทั้งสองตัวพร้อมกัน เช่น rm –rfก็อาจลบทุกสิ่งทุกอย่างที่ขวางหน้าโดยที่ไม่ทันตั้งตัวเลยก็ได้ จึงต้องระวังและตั้งสติก่อนใช้ออพชั่นเหล่านี้

## 8. mv
ย่อจาก Move เป็นคำสั่งไว้ใช้ย้ายไฟล์ไปโฟลเดอร์ที่ต้องการ มีโครงสร้างพารามิเตอร์คล้ายคำสั่ง cp
###### ตัวอย่างการใช้งาน
###### *mv *.tar /backup*
###### *mv test.txt old.txt*
###### *mv bin oldbin*

## 9. find
ใช้ค้นหาไฟล์ในไดเรกทอรีเป้าหมาย โดยพารามิเตอร์แรกถัดจากคำสั่งคือชื่อไดเรกทอรีเป้าหมายที่จะค้นหาข้างใน แล้วจึงต่อด้วยออพชั่นสำหรับพิมพ์พารามิเตอร์ที่ต้องการค้นหา เช่น –name ตามด้วยข้อความที่อยากเสิร์ช

## 10. kill
ใช้ปิดโปรเซสที่ต้องการ ซึ่งต้องตามด้วยพารามิเตอร์ที่เป็นไอดีของโปรเซสนั้นๆ (ดูรายการเลขโปรเซสที่รันอยู่ได้โดยใช้คำสั่ง top)
###### ตัวอย่างการใช้งาน
###### *ps -A ดูหมายเลขที่ช่อง PIDของProcess ที่ต้องการลบ*
###### *Kill -9 nnn แทนnnnด้วยหมายเลขPID -9 คือบังคับฆ่าให้ตาย*

## 11. sudo
ย่อมาจาก Superuser do หรือ Switch User do ซึ่งการใช้คำสั่งนี้นำหน้าคำสั่งอื่นๆ ก็คือการให้รันคำสั่งนั้นในฐานะสิทธิ์ระดับ Superuser(ถ้าไม่พิมพ์ออพชั่นอื่น) หรือในฐานะผู้ใช้อื่น

## 12. passwd
เป็นคำสั่งที่ใช้เปลี่ยนรหัสผ่านของชื่อผู้ใช้ที่ต้องการ หรือผู้ใช้ปัจจุบัน ด้วยโครงสร้างคำสั่งดังนี้: passwd (ออพชั่น ถ้ามี) (ชื่อผู้ใช้อื่นถ้าต้องการ)

## 13. reboot
เป็นคำสั่งให้ระบบปิดการทำงานตามขั้นตอนอย่างปลอดภัย เหมือนกดชัทดาวน์บนวินโดวส์แทนที่จะถอดปลั๊ก

## 14. clear
เป็นคำสั่งล้างการแสดงข้อมูลบนหน้าจอ ให้หน้าจอดูโล่งๆ พร้อมรับคำสั่งใหม่อย่างสะอาดตา

